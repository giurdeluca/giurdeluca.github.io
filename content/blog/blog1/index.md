---
title: "My first blog post" 
date: 2025-11-05 
summary: "Let me introduce myself" 
cover:
    image: "blog1.jpg"
    alt: "Golfo di Napoli (oct 2025)"
    caption: "sunny Golfo di Napoli — @giurdeluca (ct 2025)"
    relative: true
#editPost:
#    URL: "https://github.com/pmichaillat/hugo-website"
#    Text: "Course portal"
showToc: false
disableAnchoredHeadings: false
hideAuthor: true
---

## Hello, world!

Queste sono le prime parole che un programmatore (dal principiante all'ingegnere del software) scrive quando sta imparando un nuovo linguaggio.
Non posso ancora definirmi un programmatore e forse non lo sarò mai veramente, ma sicuramente mastico codice (scientifico) da qualche anno ormai. La foto l'ho scattata il mese scorso a Napoli, il posto in cui sono nata. Finalmente mi ero presa una settimana di pausa dopo un tempo indefinito al lavoro per il mio dottorato.  

Ah giusto, magari mi presento! Sono Giulia e sono nata a Napoli nel febbraio del 1998, e la bellissima Romagna mi ha adottata dal 2003. Mi piace tantissimo cucinare (tiramisù e risotti sono le mie specialità) e dopo 10 anni sono tornata a giocare a basket con le fantastiche @ghettogirlz.ponente.
Nel tempo libero cerco di portare avanti il mio dottorato in Health and Technologies all'Università di Bologna che, visto che sono un ingegnere biomedico, prova appunto a risolvere un problema medico con modalità tipiche dell'ingegneria (in questo caso informatica direi). Il mio progetto infatti riguarda l'uso dell'intelligenza artificiale per lo screening del tumore polmonare; in particolare, il mio obiettivo è quello di sfruttare il più possibile i dati che vengono raccolti (sia da questionari somministrati ai partecipanti sia dalle immagini 'TAC' che vengono acquisite) per migliorarne l'efficacia, nella speranza che questo acceleri i tempi in cui un programma di screening nazionale venga implementato nel nostro Paese. Il tumore al polmone è infatti la prima causa di morte per cancro al mondo! (ah e il fumo ne è la prima causa...)  

Bene se siete arrivati fin qui e mi state malidicendo per le belle notizie con cui sto concludendo volevo ringraziarvi per aver visitato il sito, spero possa essere utile. Probabilmente sarà un mix tra vita e lavoro ma penso sia un po' questa la natura di noi 'Augmented Sapiens'.

A presto,
Giulia

--- 

<iframe data-testid="embed-iframe" style="border-radius:12px" src="https://open.spotify.com/embed/track/2Xb6wJYGi0QXwURw5WWvI5?utm_source=generator" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

